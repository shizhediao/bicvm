少小离家老大回
乡音无改鬓毛催
儿童相见不相识
笑问客从何处来
一道残阳铺水中 
半江瑟瑟半江红
可怜九月初三夜
露似珍珠月似弓
花隐掖垣暮，啾啾栖鸟过。
星临万户动，月傍九霄多。
不寝听金钥，因风想玉珂。
明朝有封事，数问夜如何？
此道昔归顺，西郊胡正繁。
至今残破胆，应有未招魂。
近得归京邑，移官岂至尊。
无才日衰老，驻马望千门。
岱宗夫如何，齐鲁青未了。
造化钟神秀，阴阳割昏晓。
荡胸生层云，决眦入归鸟。
会当凌绝顶，一览众山小。
奉帚平明金殿开
暂将团扇共徘徊
玉颜不及寒鸦色
犹带昭阳日影来
人事有代谢
往来成古今
江山留胜迹
我辈复登临
水落鱼梁浅
天寒梦泽深
羊公碑尚在
读罢泪沾巾
前年戌月支
城下没全师
蕃汉断消息
死生长别离
无人收废帐
归马识残旗
欲祭疑君在
天涯哭此时
独有宦游人
偏惊物候新
云霞出海曙
梅柳渡江春
淑气催黄鸟
晴光转绿苹
忽闻歌古调
归思欲沾襟
闻道黄龙戍
频年不解兵
可怜闺里月
长在汉家营
少妇今春意
良人昨夜情
谁能将旗鼓
一为取龙城